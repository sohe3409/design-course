---
Title: Design Principles
Description: Analysis report 3
Template: analysis
---
Designprinciper
=======================
<div class="report">
    <div class="selection">
      <p class="intro">I denna undersökning använder jag mig av tre personsidor/portfolios samt min egen och försöker identifiera vilka designprinciper de använder sig av, samt om det finns något annat tongivande för designen.</p>
      <h2>Urval</h2>
      <p>När jag tänker på personsidor på internet så tänker jag på bloggar. Det var extremt stort när jag växte upp och det var framförallt kvinnor som hade de största bloggarna. Idag har olika sociala medier tagit över och många väljer att använda sig av den typen av plattform framför bloggformatet, men även här så är det oftast kvinnor som driver många av de stora kontona, och som har lyckats bäst med att visa upp sig själva och sina liv på ett sätt som genererar inkomst. Givet detta intryck av att kvinnor verkar vara tongivande i hur man visar upp sin egen person digitalt på nätet, så tänkte jag, när vi fick vår uppgift denna vecka, att jag borde kolla upp tre framgångsrika kvinnors personsidor och undersöka dem. </p>
      <p>Jag ville undersöka en person som faktiskt jobbar med design och som borde ha koll på läget. Sara Kaaman blev det. Hon lär ut grafisk design på konstfack och på konstakademin i Estland, och hennes hemsida är en blandning av ett CV och en portfolio. Jag valde även att använda mig av en författare, Delia Owens, vars bok har varit på New York Times bästsäljarlista flest veckor av alla böcker i år. Trots att böcker är ett äldre medium är det viktigt att ha en hemsida som representerar en och det har Delia Owens. Sist ville jag använda en sann portfolio-hemsida. Jag var intresserad av att undersöka en hemsida med mycket foton och där innehållet blir lite utav en utställning i sig. Jag besökte flera olika kvinnliga aktiva fotografers hemsidor och jag märkte efter ett tag att nästan alla var skapta med hjälp av squarespace eller liknande, vilket jag först ville undvika. Men med tanke på att det verkar vara så pass vanligt tycker jag att det kan vara värt att även undersöka en sådan sida.
      </p>
    </div>
        <hr style="width:100%">
    <div class="method">
      <h2>Metod</h2>
      <p>För samtliga hemsidor fastställer jag först webbplatsens mål och syfte och går sedan igenom vad som kännetecknar deras design. Därefter bestämmer jag mig för om jag själv tycker att designen gynnar hemsidans syfte eller inte, och lyfter fram designprinciper som de använder och undersöker om de används genomgående på sidan.</p>
      <p> Som grund för mina analyser i denna undersökning använder jag mig av mina kunskaper från kursens olika kursmoment, och av kurslitteraturen ”The Principles of Beautiful Web Design” av Jason Beaird och James George, samt kursens egen dbwebb-guide.</p>
    </div>
        <hr style="width:100%">
    <div class="analysis">
      <h2>Analys</h2>
      <p>I denna undersökning analyserar jag ”personsidor”, alltså hemsidor som på ett eller annat sätt ska presentera en person. När det kommer till denna typ av hemsida är det extra viktigt att använda en design med personlighet som förmedlar det personen vill. De tre sidorna använder sig därför av olika designprinciper och ser väldigt olika ut, från ett vitt Squarespace tema till en för sinnena kulört explosion.</p>
      <p>På Nydia Blas hemsida kunde vi se ett bra exempel på hur man kan använda sig av white space, alltså stora tomma ytor för att lägga fokus på det viktiga, vilket i detta fall var hennes fotografier. Det gör det lätt för ögat att fokusera och hitta rätt utan onödiga distraktioner. På Delia Owens hemsida används istället bilder för att fylla hela skärmen och för att skapa en känsla. Det är inte lika tydligt vad som är viktigt och vad ögat ska kolla på utan det blir mer utav en upplevelse att använda hemsidan. Men det som båda sidorna har gjort är att hålla en enkel och tydlig navigation högst uppe på varje sida tillsammans med deras namn, så att man inte ska glömma vad man gör där och så att man lätt kan ta sig mellan undersidorna. Sara Kaaman använder sig av en annorlunda design vilket nog kan vara gynnsamt när man själv jobbar med grafisk design. Det är ett effektivt sätt att säga ”Det här är jag!”. Det första vi ser på hennes sida är text och trots att det är väldigt mycket som händer färgmässigt börjar vi ändå med att läsa, för hon har lyckats skapa en bra kontrast mellan texten och bakgrunden. Sedan kommer ett CV där text och bakgrund smälter ihop mer och som därför känns jobbigare att läsa, och som får en att vilja skrolla ner och se vad som händer efter. Där får man se hennes arbeten visuellt, möjligtvis är detta ett sätt att använda kontrast för att visa vad som är viktigt.</p>
      <p>Denna undersökning visade mig att personsidor, som alla har samma syfte att förmedla information och presentera en person, använder sig av vitt skilda designprinciper, och att olika designprinciper fungerar olika väl beroende på vad man jobbar med och vad man vill förmedla för känsla.</p>
      <hr>
      <p>Designen på min me-sida är enkel och är nog inte helt annorlunda från de andra studenternas, men det som kännetecknar just min sida är den lila/gråa-färgskalan och den stormiga himlen som pryder min header.<p>
      <p> Jag tycker designen på min sida fungerar bra. Den har en tydlig navigering som gör det lätt att ta sig mellan undersidorna för att se resultatet för de olika kursmomenten. Jag har försökt att hålla en enkel design som fyller uppgifternas krav medan jag samtidigt lyckas få in lite personlighet.</p>
      <p>Den främsta designprincipen jag följer i min me-sida är repetition. Jag använder mig av samma färger och typsnitt genom hela hemsidan, och undersidorna består till mesta del av grid-format. Nu i denna kurs när vi lär oss nya saker varje vecka känns det bra med tydlighet på min me-sida, vilket denna design hjälper till med.</p>
      <p> Under undersökningen har jag fått fundera över mina egna designval och jag har sett att det nog finns mycket jag skulle kunna göra annorlunda för att på ett snyggare sätt förmedla information och min personlighet. Jag valde att lägga till en mörkare och mer färgglad bakgrund för texten på startsidan och på aboutsidan –  en gradient mellan hemsidans signaturfärg och bakgrundsfärg. Trots att det inte finns så mycket på dessa två sidor så hjälper det ändå till med att dra ögat dit och fånga uppmärksamheten. Detta skapade även en bättre kontrast mellan text och bakgrund i mitt dark theme, vilket jag tyckte behövdes för att skapa bättre användarvänlighet. För tillfället känner jag mig nöjd med denna ändring och med temat jag har skapat, men i framtiden ser jag fram emot att använda mig av och tillämpa fler designprinciper. </p>

    </div>
        <hr style="width:100%">
    <div class="other">

      <p>Av: Sofia Herelius</p>
    </div>
</div>


<div class="result">

<a href="http://www.sarakaaman.com/"><h2>Sara Kaaman:</h2></a>
<div class="mini">
    <img class="page-img" alt="webpage" src="../assets/img/sara.png">
</div>
<div class="result-txt">
    <p>Denna hemsida fungerar som en blandning av ett CV och en portfolio, och är en enda lång sida som ger besökaren en introduktion till yrkespersonen. Kontaktinformation är en viktig del och är det första vi ser högst upp på hemsidan. </p>
    <hr>
    <p>Webbplatsens design handlar om färg och sentimentet ”more is more” verkar vara något hon strävar efter. Det är absolut det första man tänker på när man besöker hemsidan och istället för att repetera ett färgschema så blir färgerna bara starkare och fler desto längre ner man tar sig.</p>
    <hr>
    <p>Jag anser att denna design inte är för alla, men det är heller inte syftet med hemsidan. Designen ger ett smakprov på hur denna grafiska designer jobbar och är ett kreativt sätt att visa upp tidigare och nuvarande arbeten. Man får en känsla av vad personens egna designprinciper är.</p>
    <hr>
    <p> Hemsidans huvudsakliga designprincip är att inget ska vara standard, nästan allt sticker ut och känns som ingen annan hemsida. Ännu en gång, det tydligaste exemplet på detta är användningen av färg som är uppdelad i stora partier och hjälper till att dela upp hemsidan. Det finns inget vitt så långt ögat når och hon använder sig av hela skärmens storlek. Ett annat exempel är den stora ovala, knallröda muspekaren som dyker upp där man kan klicka på nästa och förgående bild. Eftersom hemsidan bara består av en sida så kan jag inte besvara om designpriciperna åtföljs även i undersidorna, men den är i alla fall konsekvent över hela sidan.</p>
</div>


<a href="https://www.deliaowens.com/"><h2>Delia Owens:</h2></a>
<div class="mini">
    <img class="page-img" alt="webpage" src="../assets/img/delia.png">
</div>

<div class="result-txt">
    <p>Syftet med denna hemsida är att samla den information som en läsare eller användare kan vara intresserad av om författaren. Hemsidan innehåller bland annat en kort biografi och ett urval nyheter kring författaren och hennes aktuella bok.</p>
    <hr>
    <p>Det genomgående temat är djur och natur som går ihop med hennes yrke, som förutom författare är vilddjur- och naturforskare. Designen jobbar mycket med stora bilder som sträcker sig över hela skärmen och som komplimenteras av en ljusrosa/beige färg som vi får se mycket av på hemsidan. Känslan är att designen förlänger bokomslaget för hennes aktuella bok som syns vid flera tillfällen, ett tydligt tema.</p>
    <hr>
    <p>Jag upplever nästan hemsidan som en ”fan-page” där man med hjälp av texter och bilder hyllar personen, och man rycks med i hennes liv, fyllt med äventyr, natur och framgång. Designen spelar en stor roll i detta. Man ger mycket fokus till hyllande citat som står i ett snirkligt typsnitt och till fantastiska säljarsiffror i stora bokstäver, samtidigt som en bild på en äng sveper förbi. </p>
    <hr>
    <p>Hemsidan använder sig av flera designprinciper men det första jag tänkte på är hur hemsidan använder sig av olika typsnitt för att få fram olika typer av känslor. Författarens namn står högst upp med ett serif-typsnitt som tar en till litteraturens och böckernas värld. Precis som de största rubrikerna på varje undersida också gör, även de i ett serif-typsnitt och med stor fontstorlek. Citaten som antingen är från författarens text eller från hyllande omdömen står i ett romantiskt italic-typsnitt, medan nav-baren och annan instruktiv text har ett enkelt sans-serif-typsnitt. Denna designprincip är genomgående på sidan.</p>
</div>

<a href="https://nydiablas.com/"><h2>Nydia Blas:</h2></a>
<div class="mini">
    <img class="page-img" alt="webpage" src="../assets/img/nydia.png">
</div>

<div class="result-txt">
    <p>Denna hemsida är framför allt en portfolio men också ett konstnärligt CV. Den innehåller länkar till artiklar om fotografen och dokumenterar hennes tidigare utställningar m.m.</p>
    <hr>
    <p> Denna hemsida är skapad med hjälp squarespace vilket kännetecknas genom den sparsmakade och enkla designen som bara fokuserar på det som är viktigt. Som väldigt många andra konstnärliga portfolios är det en enkel hemsida med en vit bakgrund och ett enkel svart typsnitt med liten text-storlek.</p>
    <hr>
    <p> När man öppnar denna hemsida syns en smal navbar högst upp till vänster och namnet på fotografen till höger. Utöver det är det bara bilder på resten av sidan. Jag tycker att denna typ av design fyller ett syfte som verkligen gör att man fokuserar på de olika fotoprojekten. Ögonen dras direkt till bilderna och känslan jag får är verkligen ”portfolio”, vilket det också är.</p>
    <hr>
    <p> Två designprincier hemsidan framförallt jobbar med är white space och repetition. Hemsidan håller sig till ett och samma typsnitt på hela hemsidan, ”proxima-nova”, som är ett stilrent sans-serif-typsnitt, och de olika fotoprojekten presenteras alltid på samma sätt.  När man är inne på ett specifikt fotoprojekt presenteras fotona en efter en tills man kommer tillbaka till det grid av bilder som var det första man såg på startsidan. Det är ett enkelt och effektivt sätt att ta sig igenom hennes portfolio. Samma stil och designprinciper följer i alla undersidor, där det mest är informativ text och länkar som presenteras i listor med svart text.
    </p>

</div>
</div>
