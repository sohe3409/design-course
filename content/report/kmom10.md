---
Title: Kmom10
Description: Part 7
Template: kmom
---

Kursmoment 10 / Projekt
==================
<div class="sidebar">
    <a href="kmom01">Kmom01</a>
    <a href="kmom02">Kmom02</a>
    <a href="kmom03">Kmom03</a>
    <a href="kmom04">Kmom04</a>
    <a href="kmom05">Kmom05</a>
    <a href="kmom06">Kmom06</a>
    <a href="kmom10">Kmom10</a>
</div>

<div class="kmom-text">
    <h3>Krav 1</h3>
    <p>När jag startade projektet valde jag att inte kopiera min portfolio/me-sida utan jag började från grunden med en helt ny installation från example/portfolio. Det kändes skönt att börja om från början så att jag inte skulle falla in i samma mönster och stil som jag hade på me-sidan. Jag använde inte css-filen från dbwebb-temat utan började direkt med att skriva en ny style i sass-filerna. Framförallt ville jag börja om från början eftersom det är bra att repetera och för att få chansen att göra saker annorlunda.</p>
    <p>Jag valde att göra en hemsida till kund 2, ”Artisten Art Ist”. Det kändes som det naturliga valet för mig då jag håller på med konst och har intresse för det kreativa. Av de tre olika kunderna så var det den jag fick mest inspiration av och det hjälpte även att jag hade spenderat mycket tid framför olika portfolio-sidor, framförallt under analysuppgiften i kursmoment 6.</p>
    <p>På startsidan och about-sidan använder jag mig av en hero-bild, och på highlight-sidan som heter ”work” valde jag att ha en enkel bakgrundsfärg istället. I twig-filerna ”index” och ”about” döpte jag bodyn till ”body-index”, så att jag lätt kunde sätta hero-bilden som bakgrund i sass-koden. Som logga och favicon använde jag mig av Art Ists signatur som jag gjorde om till en vektorbild från ett foto. På detta sätt blev loggan enkel och stilren, liksom lätt att ändra färg på när den går från svart till vit mellan undersidorna. Jag lät footern vara minimalistisk då innehållet, standarsinformationen, endast är ”Art Ist © ” och ikonen/länken som byter tema också är mycket liten. Navigeringen är även den enkel och har tre länkar till de tre olika undersidorna ”home”, ”about” och ”work”. Jag valde att inte ha en toggle-meny för mobila enheter då innehållet för navbaren redan tar rätt lite plats och jag ville att den skulle vara tydlig och tillgänglig. På desktop står länkarna i nav-baren efter varandra i det övre högra hörnet och om bredden på enheten är mindre än 768 px staplas dom på varandra i en kolumn. Detta gjorde jag enkelt i sass-koden med display inline-block för desktop och bara block för mobila enheter.</p>
    <p>Då hemsidan innehåller många olika bilder, framförallt på kundens verk, har jag använt Cimage flitigt och ändrat storlek beroende på enhetens bredd för att göra hemsidan så snabb och effektiv som möjligt. Texten och innehållet som inte är bilder är kontaktinformation, CV och verksbeskrivningar (plus dokumentationen som har med kunden att göra) och dem har jag försökt göra så realistiska och relevanta som möjligt.</p>
    <h3>Krav 2</h3>
    <p>När jag skapade temat valde jag att ha en twig-fil för varje undersida, samt en egen twig-fil för galleriet där kundens verk visas och som ligger under undersidan ”work”. När jag började med stylen för temat valde jag att skapa en sass-fil för varje undersida samt galleriet, dessa importeras i sass-kodens huvudfil ”style.scss”. Utöver de skapade jag en fil med koden för headern, liksom en annan fil där normalize.css, FontAwesome och google-fonter till typografin importeras, och tillslut en fil för variablerna där jag bestämmer färgerna och textens alla attribut, så som fontstorlek, typsnitt osv. Jag använder mig av flera designprinciper för att lyfta kundens önskemål och samtidigt bibehålla god design. För krav 2 och 4 står det mesta angående färgval, typografi och designprinciper redan i dokumentationen under ”about”, och där står även en detaljerad beskrivning av sass-kodens upplägg och innehåll. Jag skapade en markdown-fil, ”doc”, med ”hidden: True” i filens metainformation så att en länk inte skulle dyka upp i nav-baren. Man måste alltså klicka på länken under ”about” för att nå dokumentationen.</p>
    <h3>Krav 3</h3>
    <p>Responsivitet och tillgänglighet är extremt viktigt när det kommer till hemsidor idag och inte minst för kunden Art Ist som försöker nå ut till en bred målgrupp. Jag har nog lagt ner mest tid på att få responsiviteten att fungera bra i detta projekt. Jag har inte jobbat med hero-bilder tidigare så jag har lagt mycket fokus på att startsidan och about-sidan ska se bra ut, framförallt när det kommer till bakgrunden. När man väl fyller en hemsida med content är det mycket som händer med responsiviteten och jag försökte få hero-bilden, tillsammans med det övre färgfiltret, att stanna på sin plats samtidigt som innehållet ändrar storlek med responsiviteten. När man är inne på hemsidan, på desktop, är ”overflow: hidden” i css-koden för bodyn, alltså finns inga scrollbars. Text-divarna som innehåller längre text går däremot att scrolla om texten inte får plats i diven, alltså kan innehållet röra sig i y-led medan headern och bakgrunden stannar på sin plats. När man är inne på mobila enheter är allt content i en enda kolumn och både text-divarna och bodyn går att scrolla i y-led ”overflow-y: scroll”. Man kan alltså aldrig scrolla horisontellt oavsett om det är på desktop eller mobil. Jag jobbar med css-grid och flexbox på alla undersidor och därför blir det just där som en stor del av responsiviteten sker. Undersidan ”work” i default-temat är den mest dynamiska sidan, och där är kundens verk uppdelade i fem olika perioder/paneler och ett verk från varje period står som bakgrund för de olika panelerna. Om man klickar på en period/panel expanderar panelen med hjälp av flex och på den aktiva panelen visas en större del av verket samt en beskrivande text och en pil-ikon som tar en vidare till galleriet för perioden. När man är inne på undersidan på en mobil eller en annan mindre enhet ville jag ta bort den dynamiska biten som jag inte tycker passar lika bra på en liten skärm. Därför visas panelerna i en kolumn istället och pil-ikonerna syns redan från början. Jag ville även ha mindre dynamik i det alternativa temat när det kom till desktopen, som ett alternativ till default-temat. Här visas panelerna först i tre kolumner och två rader, och när skärmen är ungefär en surfplattas storlek visas panelerna i två kolumner och tre rader, och till sist när skärmen är ungefär en mobiltelefons storlek visas panelerna en efter in i en kolumn och fem rader. Detta är några exempel på hur jag har jobbat med responsivitet i projektet.</p>
    <p>I och med min erfarenhet från kursmoment 6 var det rätt lätt att nå 100 i accessibility enligt Lighthouse då det var färskt i minnet. Jag hade det i åtanke under hela processen, tex tänkte jag på att lägga till alt för varje bild på hemsidan och aria-label till alla länkar som är ikoner. Och som jag nämnde tidigare använde jag cimage och <picture>/srcset för att anpassa de många bildernas storlek och bildkvalité beroende på skärmen/fönstrets bredd och höjd.</p>
    <h3>Krav 4</h3>
    <p>Jag valde att göra ett alternativt tema som fokuserar mer på de mörkare och lugnare färgerna från kundens verk och jag ville att det skulle ha en lite mer ”clean” layout och stämning. När jag skapade det alternativa temat använde jag mig av samma twig-filer som i default-temat där jag la till en ”if-else”-sats i varje fils head som beslutar vilken stylesheet som ska laddas in, antingen den för default-temat eller den för det alternativa temat. Jag skapade det alternativa temat på samma sätt som i kursmoment 4 då vi gjorde ett dark theme. I filen för metainformation skapar jag en social med titel, url och ikon , och i ”config.php” startas en session och i ”index.php” skriver jag ett antal ”if-else”-satser som gör att sessionens tema byts ut och rätt tema laddas in. När jag började med stylen för det alternativa temat skapade jag en huvudfil, ”style-alt.scss”, där modulerna för temat importeras och även sass-filerna ”variables-alt” och ”work-alt”. I filen ”variables-alt” bestämmer jag färgerna och textens alla attribut så som fontstorlek, typsnitt osv. Detta gör det möjligt för temana att dela på de andra sass-filerna, som jag redan beskrivit i krav 2, eftersom jag använder mig av variabler istället för att skriva in koden direkt i filerna. Jag ville ha olika layout på undersidan ”work” i de olika temana, som är den mest dynamiska undersidan, och därför var det lättast att skapa två separata filer.  Angående färgval, typografi och designprinciper för det alternativa temat står allt i dokumentationen under ”about”.</p>
    <h3>Krav 6</h3>
    <p>Jag valde att analysera webbplatsens färg och typografi som vi gjorde i analysuppgiften i kursmoment 4. Jag använde samma grund som jag gjorde då men istället för de tre olika webbplatserna analyserar jag hemsidans default-tema och alternativa tema. I resultatet samlade jag alltså in följande data från de båda temana: fyra till fem färgkoder som representerar hemsidans färgskala samt accentfärg, liksom typsnitt på rubriker och brödtext. Jag försökte vara objektiv i analysen och inte reflektera över min egen syn på skapandet av hemsidan utan mer se på den ”utifrån” som i de tidigare analysuppgifterna. </p>
    <h3>Tankar om projektet</h3>
    <p>Jag tycker det har gått rätt bra med projektet men det tog lite mer tid än vad jag hade tänkt. Det är väldigt mycket att tänka på när man är nybörjare och inte alltid vet vad som kommer hända när man testar något nytt. Oftast har jag en idé om hur jag vill att någon ska se ut och lyckas med det rätt enkelt när det kommer till desktop, men när man ska lägga till responsivitet ökar arbetsbördan rätt rejält och oväntade problem dyker upp lite överallt. Detta beror antagligen mycket på mig som tycker om att testa runt en del, men till viss del är det väl rätt oundvikligt i ett sådant här projekt. Jag tycker att det är ett rimligt projekt för kursen men jag tycker inte att uppdrag analys (krav 5 och 6) skulle behövas för att nå de högre betygen. Det är redan mycket skrivande i dokumentationen och redovisningstexten vilket gör det väldigt mastigt med två analysuppgifter ovanpå det. Om jag jämför med projekten i de andra kurserna så tror jag att en mer överensstämmande arbetsbörda i detta projekt, för att få A eller B, hade varit att bara ha upp till krav 4 utan analysuppgifterna. </p>
    <h3>Tankar om kursen</h3>
    <p>Jag tycker att det har varit en väldigt bra och givande kurs som jag kommer ta med mig mycket ifrån. Det kändes bra med lite mer teori än tidigare och analysuppgifterna har varit en bra övning på att skriva akademiska texter och på att reflektera kring design. Jag tycker både Niklas och Emil har varit väldigt hjälpsamma på att svara på frågor och har kompletterat varandra bra i kursen. En feedback jag har är att det inte alltid var tydligt i beskrivningen om vad som krävs i analysuppgifterna, tex saknades vad längden skulle vara, vilket är väsentligt för en skrivuppgift. Allt som allt är jag nöjd med kursen och jag skulle rekommendera den till någon som vill lära sig om teknisk webbdesign, kursen får 8/10.</p>

    <div class="pre-next">
        <a href="kmom06" aria-label="kmom06"><i class="fas fa-caret-left"></i></a>
    </div>
</div>
