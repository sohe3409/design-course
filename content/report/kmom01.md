---
Title: Kmom01
Description: Part 1
---

Kursmoment 1
==================
Jag har tidigare aldrig jobbat med ramverk eller andra CMS:er. De nya verktygen i labbmiljön är jag inte heller bekant med, så det var mycket nytt i kursmomentet. Jag skulle inte påstå att jag har några förutfattade meningar inom design och användbarhet för webben. Annat än de förutfattade meningar jag har om design på det stora hela, då jag är intresserad av det visuella och har studerat konst och hantverk. Då jag likt många andra i dagens samhälle spenderar rätt mycket tid online, på olika hemsidor och appar, har jag dock såklart också åsikter om hur det ser ut och om en sida fungerar bra att använda, även om dessa för det mesta är förpassade till bakhuvudet. Framför allt när något kanske inte ser så bra ut eller är särskilt användarvänligt kan jag känna ”Hur svårt  kan det va!?” – vilket jag ju får reda på snart.

Om jag ska vara ärlig kändes det inte som jag gjorde så mycket ”eget” med layouten eller stylen. Jag tyckte kanske att det var lite otydligt med vad kravet ”skapa ditt eget tema” betydde, då jag efter föreläsningen uppfattade det som att vi mer eller mindre skulle kopiera dbwebb-temat. Men jag gjorde lite ändringar och la till tillräckligt för att det skulle bli ”mitt tema”, och jag ser fram emot att skapa mer i framtida kursmoment. Det tog lite tid att navigera mig runt i katalogerna och förstå vilka filer som innehöll vad, men annars gick det bra!

Min TIL för detta kursmoment är hur mycket olika program och verktyg det faktiskt finns för design, och för underlättandet av programmerarens arbete. Det känns även spännande och viktigt att lära sig använda github och andra program som gör det möjligt att samarbeta med andra personer i egna projekt, och senare i framtiden även på arbetsmarknaden.
