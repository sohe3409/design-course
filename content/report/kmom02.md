---
Title: Kmom02
Description: Part 2
---

Kursmoment 2
==================
Jag är inte bekant med Node, npm eller npm scripts sedan tidigare. Jag har inte hållit på med programmering tidigare, innan jag började det här programmet. Men ser fram emot att lära mig.

Jag tycker det känns bra än så länge att använda SASS. Det verkar vara högst praktiskt för att effektivisera ens kod, och för att få bättre struktur än om man bara använde sig av CSS. Det gick bra att kompilera SASS till CSS. Jag importerade CSS-filen från kmom01 och mycket av den koden är kvar. Det kändes bra att börja använda mig av SASS och kompilera till CSS.

Jag har en SCSSfil som huvudfil i mitt tema och importerade det som stod i kraven: normalize.css, FontAwesome och ett par google fonter. Utöver det importerade jag en modul ”variables” där jag har skrivit de variabler jag använder mig av, till exempel de för text-fonter och färger.

För tillfället är mitt tema väldigt enkelt men jag känner mig nöjd. Jag valde att ha ikoner i min navbar istället för undersidans titel; ett sätt att testa på FontAwesomes gratisikoner, men jag tyckte också att det passade med min style. Jag har inte gjort några större förändringar i min style, men jag valde dock att ta bort min flashbild samt tagline och sidtitel. Jag tyckte det blev lite mycket för ögat. Men jag ser fram emot att utveckla!

Jag har under kursmomentet känt mig frustrerad över att jag inte riktigt förstår vad all kod gör och betyder, var jag ska leta när jag ska byta ut något osv. Det är lite annorlunda från htmlphp-kursen där vi började från scratch. Min TIL för detta kursmoment är därför att inse att jag inte behöver förstå allt på en gång, acceptera att jag kommer förstå lite i taget, och försöka att inte bli frustrerad.
